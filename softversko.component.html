<div class="text-container">
    <h1>Рачунарска техника и софтверско инжењерство</h1>
    <h2>ОСНОВНЕ АКАДЕМСКЕ СТУДИЈЕ</h2>

    <p>Студијски програм основних академских студија Рачунарска техника и софтверско инжењерство је <strong>акредитован</strong> Уверењем о 
        акредитацији Комисије за акредитацију и проверу квалитета број 612-00-00990/2014-04 од 08.05.2015. године.</p>
    
    <p>Студијски програм <strong>траје четири године (240 ЕСПБ)</strong>, припада пољу техничко-технолошких наука и <strong>даје академски назив „дипломирани инжењер 
        електротехнике и рачунарства“.</strong></p>
    
    <p><strong>Услови за упис:</strong> У прву годину основних академских студија има право да се упише лице са завршеном средњом школом у четворогодишњем 
        трајању, које положи пријемни испит из математике и заузме место на ранг листи у оквиру броја студената који Факултету одобри 
        Универзитет у Крагујевцу и Влада Републике Србије за упис у прву годину основних академских студија.</p>
    
    <p>Услови уписа на студијски програм и други најбитнији елементи студијског програма и режима студија су прописани Статутом и Правилником о режиму
         основних и мастер студија Факултета инжењерских наука.</p>
    
    <p>Поред полагања испита, предвиђена је и реализација стручне праксе, као и израда завршног рада.</p>
    
    <p><strong>Списак предмета</strong> дат је у Водичу за студенте, а детаљнији опис је доступан у Књизи предмета.</p>
    
    <p>По завршетку основних студија Рачунарске технике и софтверског инжењерства <strong>очекивани исходи учења су</strong>:
        - познавање и разумевање фундаменталних концепата електротехнике, са ширим знањима у оквиру рачунарског инжењерства 
        на нивоу који се очекује од инжењера овог профила и у земљама ЕУ;<br>
        - коришћење савремених софтверских алата, техника и методологија за решавањe проблема у инжењерској пракси;<br>
        - владање стеченим знањима у контексту „знање као способност доласка до информације и њене креативне употребе“;<br>
        - обученост коришћења стечених практичних искустава и савремених алата за пројектовање и документовање, како у области хардвера тако и софтвера;<br>
        - разумевање различитих прилаза и методологија анализе и синтезе система, објеката и процеса, као и читање и креирање релевантне техничке документације.</p>
    
    </div>